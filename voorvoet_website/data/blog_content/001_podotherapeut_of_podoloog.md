---
title: "Podotherapeut of podoloog?"
slug: "podotherapeut-of-podoloog"
summary: "Benieuwd naar het verschil tussen een podotherapeut en een podoloog? Deze termen lijken vaak door elkaar gehaald te worden, maar er is een belangrijk onderscheid. Terwijl de podotherapeut een uitgebreide HBO opleiding heeft gevolgd en een wettelijk erkende - én beschermde titel heeft kan en mag iedereen zichzelf podoloog noemen, ongeacht hun opleidingsniveau. Het effect van deze keuze op je voetzorg kan aanzienlijk zijn. Lees hier over de verschillen tussen podotherapeut en podoloog."
author: "Kim Bakhuis"
date: "2023-11-06"
thumbnail: "thumbnail.jpg"
thumbnail_alt: "De podotherapeut Kim Bakhuis die een podotherapeutische zool controleert aan de hand van de voet."
---
# Het verschil tussen een podotherapeut en een podoloog?
Het kan iedereen gebeuren: opeens heb je zere voeten. Soms zo erg dat je er haast niet meer op kan staan of lopen. Al snel gaan we op zoek naar en oplossing en gaan we op zoek bij Google. Maar wat type je nou in? Podoloog Enschede of Podotherapeut Enschede? Vaak worden de termen podotherapeut en podoloog door elkaar gebruikt. Wat is nu het verschil? Hoewel allebei de vakgebieden zich richten op klachten aan de onderste extremiteit (lees: lage rug en daaronder), bestaat er een zeker een verschil tussen deze beroepsgroepen.

Podotherapie is een beroep dat wettelijk erkend en beschermd wordt door de [Wet BIG, artikel 34](https://www.bigregister.nl/registratie/nederlands-diploma-registreren/wet--en-regelgeving). Een podotherapeut heeft verplicht een vierjarige HBO-opleiding Podotherapie ("Bachelor's Degree") met succes afgerond. Deze uitgebreide opleiding geeft diepgaande kennis van de anatomie, fysiologie en pathologie van de voet, als ook onderzoeks- en behandelingsvaardigheden op het gebied van podotherapie. Na het behalen van deze HBO-bachelorgraad wordt een podotherapeut officieel als paramedicus erkend. Meestal is een podotherapeut geregistreerd bij de Nederlandse Vereniging van Podotherapeuten en opgenomen in het onafhankelijke Kwaliteitsregister Paramedici. De titel "podotherapeut" is wettelijk beschermd.

![Foto: De voet is een complex bouwwerk, de podotherapeut geeft uitleg in begrijpelijke taal.](Podotherapeut_podoloog_VoorVoet_Enschede_voetklachten_podotherapeut_legt_uit.jpg)

De titel 'podoloog' is daarentegen niet wettelijk beschermd en kan door iedereen gebruikt worden. Het opleidingsniveau voor podologen kan variëren van een gedegen opleiding tot een kortere cursus.  Het komt erop neer dat iedereen zichzelf podoloog kan noemen, inclusief degenen die kant-en-klare inlegzolen verkopen. Overigens zijn ook de beroepstitels podokinesioloog, podoposturaaltherapeut en podo-orthesioloog niet beschermd.

Zowel podotherapeuten als podologen richten zich op klachten aan de onderste extremiteit.  Maar waar een podoloog voornamelijk gericht is op het aanmeten van zolen, behandelt een podotherapeut ook nagel- en teenproblemen, kan een tijdelijke therapie toepassen, en verzorgt basis wondbehandelingen bij diabetici en reumapatiënten. De podotherapeut is op het gebied van de voetzorg de enige beroepsbeoefenaar met een HBO-opleiding die wettelijk is erkend door het Ministerie van Onderwijs.

Als u een afspraak maakt bij VoorVoet – Praktijk voor podotherapie, dan maakt u een afspraak bij een erkend podotherapeut in Enschede. Dus kijk op de [hoofdpagina](https://voorvoet.nl) voor meer informatie en maak direct een afspraak!

!button[Maak direct een afspraak](https://voorvoet.nl)
