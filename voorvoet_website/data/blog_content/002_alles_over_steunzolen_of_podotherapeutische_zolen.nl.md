---
title: "Alles over steunzolen of podotherapeutische zolen"
slug: "steunzolen-of-podotherapeutische-zolen"
summary: "In ons dagelijks leven onderschatten we vaak het belang van gezonde voeten. Ze dragen ons letterlijk door het leven, maar krijgen vaak niet de aandacht die ze verdienen. Steunzolen of podotherapeutische zolen zijn een oplossing die steeds meer mensen ontdekken om hun voetcomfort te verbeteren en diverse gezondheidsproblemen te verlichten. In dit artikel verkennen we de wereld van podotherapeutische zolen en ontdekken we hoe ze een positieve invloed kunnen hebben op je voetgezondheid."
author: "Kim Bakhuis"
date: "2023-11-26"
thumbnail: "thumbnail.jpg"
thumbnail_alt: "Voor de perfecte steunzool wordt een 3D scan gemaakt van de voet."
tags: ["steunzolen", "podotherapeutische zolen", "inlegzolen", "voetklachten", "maatwerk"]
category: "Behandelingen"
---
# De basis: wat zijn steunzolen of podotherapeutische zolen?
Podotherapeutische zolen, worden ook wel steunzolen, inlegzolen of inlays genoemd en zijn speciaal ontworpen om de stand en de beweging van de voeten te corrigeren of de voeten te ondersteunen. Ze worden op maat gemaakt door podotherapeuten, paramedische specialisten die gespecialiseerd zijn in het onderzoeken en behandelen van voetproblemen. Steunzolen worden tegenwoordig vaak digitaal aangemeten, en worden ontworpen voor de individuele behoeften van de patiënt.

# Waarom podotherapeutische zolen?
1. Ondersteunen of corrigeren van voetstand: Een van de belangrijkste voordelen van steunzolen is het corrigeren van afwijkingen in de voetstand. Deze afwijkingen kunnen leiden tot tal van pijnlijke aandoeningen zoals bijvoorbeeld voorvoetklachten, hielspoor of problemen in knie-, heup- of rug.  De zolen zorgen voor een ondersteuning en correctie, waardoor je de voetstand kunt corrigeren of overmatige  drukken onder je voeten meer gelijkmatig kan verdelen.
2. Pijnverlichting: Mensen met voetproblemen ervaren vaak pijn tijdens het lopen of langdurig staan. Podotherapeutische zolen verminderen de druk onder bepaalde punten van de voet, waardoor pijn wordt verlicht. Dit maakt het mogelijk om comfortabeler en met minder ongemak door het dagelijks leven te bewegen.
3. Preventie van blessures: Zolen kunnen ook dienen als preventieve maatregel tegen blessures. Door de juiste ondersteuning te bieden, bij een afwijkende stand, verminderen ze de kans op overbelasting en het ontstaan van nieuwe voetgerelateerde problemen.
4. Verbetering van houding en balans: De invloed van steunzolen beperkt zich niet alleen tot de voeten. Ze kunnen ook een positief effect hebben op de algehele lichaamshouding en balans. Een goede balans begint immers bij een stevige basis, en dat begint bij je voeten.

# Maatwerk
Podotherapeutische zolen worden op maat gemaakt, rekening houdend met de unieke kenmerken en wensen van elke patiënt. De podotherapeut voert een uitgebreid onderzoek uit, waarbij aspecten zoals looppatroon, drukpunten en eventuele voetproblemen of problemen in knie, heup of rug worden geanalyseerd. Op basis van deze gegevens kan de podotherapeut zolen ontwerpen die perfect aansluiten bij de individuele behoeften van de patiënt. Waar de één gebaat is bij een totale ondersteuning kan de ander een kleine correctie nodig hebben.

![Foto: Podotherapeutische zolen zijn maatwerk. Ze worden digitaal ontworpen. Soms is het nodig om nog een kleine aanpassing te maken. Bijvoorbeeld het perfect passend maken voor een bepaalde schoen die veel gedragen wordt met de zolen.](VoorVoet_steunzolen_op_maat_gemaakt_podotherapeut_Enschede.jpg)

# Het belang van deskundig advies
Als je voetklachten ervaart is het verstandig om de podotherapeut te raadplegen. Hoewel er inlegzolen verkrijgbaar zijn bij drogisterijen en schoenenwinkels, bieden deze geen op maat gemaakte oplossingen voor specifieke voetproblemen of klachten aan knie, heup of rug. Een professionele beoordeling en eventuele aanpassing zijn belangrijk voor het behalen van optimale resultaten. De podotherapeut kan je naast het aanmeten van zolen namelijk ook voorzien van de juiste adviezen met betrekking tot de klachten. Denk hierbij aan adviezen over belasting, schoeisel en mogelijke oefeningen. Waar nodig werken we samen met andere zorgprofessionals zoals pedicures, fysiotherapeuten en praktijkondersteuners van de huisartsenpraktijk. Ook is er een goede samenwerking met verschillende schoenenspeciaalzaken in de buurt. Deskundig advies over de juiste schoenen vind je onder andere bij [Tiptoo](https://www.tiptoo.nl/), [Nijhuis schoenen](https://nijhuisschoenen.nl/) en speciaal voor de kleintjes bij [Flip schoenmode](https://www.flip-schoenen.nl/).

# Hoe kunnen we jou helpen?
Podotherapeutische zolen kunnen een waardevolle aanvulling zijn op de de voetgezondheid, gericht op het verbeteren van voetcomfort, het voorkomen van diverse klachten en het verbeteren van je prestaties.  Of je nu dagelijks last hebt van pijnlijke voeten, een specifiek voetprobleem wilt aanpakken of simpelweg je algehele welzijn wilt bevorderen, podotherapeutische zolen kunnen een stap in de goede richting zijn. Raadpleeg de podotherapeut voor deskundig advies op maat en ontdek hoe podotherapeutische zolen jouw stappen comfortabeler kunnen maken.

Bij VoorVoet – Praktijk voor podotherapie vinden we het belangrijk dat er écht maatwerk wordt geboden. Hier nemen we dan ook uitgebreid de tijd voor.

!button[Maak direct een afspraak](https://voorvoet.nl)
